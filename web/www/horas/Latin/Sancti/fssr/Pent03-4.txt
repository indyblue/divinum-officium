[Rank]
Eucharistici Cordis Jesu;;II Classis;;5

[Rule]
9 lectiones
Psalmi Dominica
Antiphonas horas

[Oratio]
Dómine Jesu Christe, qui, divítias amóris tui erga hómines effúndens, Eucharístiæ Sacraméntum condidísti: da nobis, quǽsumus; ut amantíssimum Cor tuum dilígere, et tanto Sacraménto digne semper uti valeámus:
$Qui vivis

[Invit]
Cor Jesu, sanctíssimam Eucharístiam nobis donans, * Veníte, adorémus.

[Hymnus Matutinum]
Cor dulce Jesu, Pábuli
Invéntor eucharístici,
Salve, piásque súscipe
Ex orbe toto grátias.
_
O finis expers Cáritas,
Cui páruit poténtia
Intermináta, máximum
Ut éderet miráculum.
_
Nostris in aris óccupat
Divínus Hospes céllulam
Vel último mortálium
Noctes diésque pérviam.
_
Hinc gratiárum pérpetem
Effúndit ille cópiam;
Admíttit omnes, néminem
Abíre tristem sústinet.
_
Instrúxit et Convívium,
Dapémque nobis cǽlitem
Sui minístrat Córporis,
Suíque potum Sánguinis.
_
Cor dulce Jesu, múnera
Tot unde nobis prófluunt,
Fac nostra te medúllitus
Amáre discant péctora.
Amen.

[Ant Matutinum]
Quid est homo, * quod memor es ejus? aut fílius hóminis, quóniam vísitas eum?;;8
Mittat tibi Dóminus * auxílium de sancto: et de Sion tueátur te.;;19
Misericórdia tua * subsequétur me ómnibus díebus vitæ meæ.;;22
V. De bono thesáuro Cordis sui profert bonum, allelúja.
R. Implens cibo et lætítia corda nostra, allelúja.
Oculi Dómini * in eis qui sperant super misericórdia ejus, ut éruat a morte ánimas eórum, et alat eos in fame.;;32
Inebriabúntur * ab ubertáte domus tuæ, et torrénte voluptátis tuæ potábis eos.;;35
Sitívit ánima mea * ad Deum fortem vivum, salutáre vultus mei.;;41
V. Non esúrient, neque sítient ámplius, allelúja.
R. Quóniam Agnus dedúcet eos ad vitæ fontes aquárum, allelúja.
Introíbo * ad altáre Dei: ad Deum qui lætíficat juventútem meam.;;42
Introíbo * in domum tuam in holocáustis: reddam tibi vota mea.;;65
Tóllite hóstias * et introíte in átria ejus: adoráte Dóminum in átrio sancto ejus.;;95
V. Inebriábo ánimam sacerdótum pinguédine, allelúja.
R. Et pópulus meus bonis meis adimplébitur, allelúja.

[Lectio1]
De Epístola beáti Pauli Apóstoli ad Ephésios
!Eph 1:3-8
Benedíctus Deus et Pater Dómini nostri Jesu Christi, qui benedíxit nos in omni~
benedictióne spirituáli in cæléstibus in Christo, sicut elégit nos in ipso ante~
mundi constitutiónem, ut essémus sancti et immaculáti in conspéctu ejus in~
caritáte. Qui prædestinávit nos in adoptiónem filiórum per Jesum Christum in~
ipsum, secúndum propósitum voluntátis suæ, in laudem glóriæ grátiæ suæ, in qua~
gratificávit nos in dilécto Fílio suo. In quo habémus redemptiónem per~
sánguinem ejus, remissiónem peccatórum, secúndum divítias grátiæ ejus, quæ~
superabundávit in nobis, in omni sapiéntia et prudéntia.

[Responsory1]
R. Per víscera misericórdiæ Dei nostri,
* Visitávit nos óriens ex alto.
V. Quid est homo quia magníficas eum? aut quid appónis erga eum Cor tuum?
R. Visitávit nos óriens ex alto.

[Lectio2]
!Eph 3:14-21
Hujus rei grátia flecto génua mea ad Patrem Dómini nostri Jesu Christi, ex quo~
omnis patérnitas in cælis et in terra nominátur, ut det vobis secúndum divítias~
glóriæ suæ, virtúte corroborári per Spíritum ejus in interiórem hóminem,~
Christum habitáre per fidem in córdibus vestris: in caritáte radicáti et~
fundáti, ut póssitis comprehéndere cum ómnibus sanctis, quæ sit latitúdo et~
longitúdo et sublímitas et profúndum: scire étiam supereminéntem sciéntiæ~
caritátem Christi, ut impleámini in omnem plenitúdinem Dei. Ei autem, qui~
potens est ómnia fácere superabundánter quam pétimus aut intellégimus, secúndum~
virtútem, quæ operátur in nobis: ipsi glória in ecclésia et in Christo Jesu, in~
omnes generatiónes sǽculi sæculórum.

[Responsory2]
R. Confitémini Dómino, et invocáte nomen ejus,
* Annuntiáte inter gentes ópera ejus.
V. Cantáte ei et psállite ei: narráte ómnia mirabília ejus.
R. Annuntiáte inter gentes ópera ejus.

[Lectio3]
!Eph 4:1-6
Obsecro ítaque vos ego vinctus in Dómino, ut digne ambulétis vocatióne, qua~
vocáti estis, cum omni humilitáte et mansuetúdine, cum patiéntia, supportántes~
ínvicem in caritáte, sollíciti serváre unitátem spíritus in vínculo pacis. Unum~
corpus et unus spíritus, sicut vocáti estis in una spe vocatiónis vestræ, Unus~
Dóminus, una fides, unum baptísma. Unus Deus et Pater ómnium, qui est super~
omnes, et per ómnia, et in ómnibus nobis.

[Responsory3]
R. Unus panis, unum corpus multi sumus,
* Omnes qui de uno pane participámus.
V. Ambuláte in dilectióne, sicut et Christus diléxit nos.
R. Omnes qui de uno pane participámus.
&Gloria
R. Omnes qui de uno pane participámus.

[Lectio4]
Sermo sancti Alfónsi Maríæ Epíscopi
!Ex Novendiali
O si nobis datum esset amórem comprehéndere, qui in Corde Jesu ardet erga nos!~
Amor iste ipsum cómpulit ut nobíscum permanéret in sanctíssimo Sacraménto~
tamquam in régio caritátis sólio. Ibi enim degit sub spécie panis, tabernáculo~
inclúsus, sua maiestáte spoliátus, immóbilis et sénsuum usu destitútus, ita ut~
nihil ibi ágere videátur quam hómines dilígere. Amor perpétuam præséntiam vult~
amáti, et ídeo Dóminus Jesus remánsit nobíscum in sanctíssimo Sacraménto.~
Amantíssimo Salvatóri nimis breve visum est per solos trigínta tres annos cum~
homínibus in terra commorári, et proptérea, ad expléndum desidérium suum~
perpétuo nobíscum permanéndi, necésse ipsi visum est máximum ómnium operári~
miráculum et institúere sanctíssimæ Eucharístiæ Sacraméntum.

[Responsory4]
R. In dilectióne sua et indulgéntia sua Dóminus redémit pópulum suum, et portávit eos,
* Et elevávit eos cunctis diébus sǽculi.
V. Expándit alas suas atque portávit in húmeris suis.
R. Et elevávit eos cunctis diébus sǽculi.

[Lectio5]
Jam peráctum erat opus redemptiónis, jam Deo reconciliáti erant hómines; ad~
quid ergo in hoc Sacraménto remánsit Dóminus? Remánsit, quia suum a nobis~
discéssum Cor ejus ferre non póterat, testátus suas delícias esse nobíscum.~
Quinímmo amor ille ímpulit eum, ut étiam cibus animárum nostrárum fíeret, ut~
nobis se uníret, ut de córdibus nostris deque suo quasi una res fíeret: «Qui~
mandúcat meam carnem, in me manet et ego in eo». O prodígium stupéndum, o~
excéssum caritátis Dei erga nos!

[Responsory5]
R. Jesus cum dilexísset suos, qui erant in mundo,
* In finem diléxit eos.
V. Sciens, quia ómnia dedit ei Pater in manus, et quia a Deo exívit, et ad Deum vadit.
R. In finem diléxit eos.

[Lectio6]
!E publicis monumentis
Corde Jesu amantíssimo ómnia quidem Sacraménta prodiérunt, potíssimum tamen~
inde procéssit Sacraméntum amóris, quo Ipse nobis esset vitæ sócius, ánima~
cibus, sacrifícium infiníti prétii. — Hæc adoránda Cordis adinvéntio summíque~
amóris demonstrátio, jure mérito peculiári cultu recolénda est. Hinc Leo papa~
décimus tértius Archisodalitátem sub Eucharístici Cordis Jesu título in~
ecclésia sancti Jóachim in Urbe eréxit. Benedíctus vero décimus quintus~
devotiónem erga Cor Jesu, sanctíssimam Eucharístiam nobis pródigens, probávit;~
et quo salutáris hæc píetas ulterióra accíperet increménta, Offícium et Missam~
própriam in honórem Eucharístici Cordis Jesu concéssit.

[Responsory6]
R. Dóminus noster Jesus Christus diléxit nos et dedit consolatiónem \aetérnam
* Et spem bonam in grátia.
V. Bénedic, ánima mea, Dómino: et noli oblivísci omnes retributiónes ejus.
R. Et spem bonam in grátia.
&Gloria
R. Et spem bonam in grátia.


[Lectio7]
Léctio sancti Evangélii secandum Lucam
!Luc 22:15-20
In illo témpore: Dixit Jesus discípulis suis: Desidério desiderávi hoc Pascha~
manducáre vobíscum, ántequam pátiar. Et réliqua.
_
Homilía sancti Ioánnis Chrysóstomi
!Homil. 46 in Ioann.
Non solum per dilectiónem, sed étiam reípsa cum carne Christi commiscémur; per~
cibum scílicet, quem dedit nobis in demonstratiónem amóris, quo erga nos~
fervet. Ideo quippe se nobis commíscuit et in unum redégit, ut unum simus quasi~
corpus conjúnctum cápiti; ardéntis enim amóris hoc est. Quod subíndicat Job, de~
servis suis dicens, eos sic eum amásse, ut carni ejus admiscéri peroptárent,~
dicéntes: Quis det nobis de cárnibus suis, ut saturémur? Hoc Christus reápse~
fecit, ad maiórem dilectiónem nos próvocans et suum nobis demónstrans amórem.~
Neque enim ipsum concupiscéntibus se vidéndum modo prǽbuit, sed étiam~
tangéndum, comedéndum, déntibus teréndum, commiscéndum, omne implens~
desidérium.

[Responsory7]
R. Confiteántur Dómino misericórdiæ ejus,
* Et mirabília ejus fíliis hóminum.
V. Et sacríficent sacrifícium laudis: et annúntient ópera ejus in exsultatióne.
R. Et mirabília ejus fíliis hóminum.

[Lectio8]
Ab illa ergo mensa recedámus tamquam leónes ignem spirántes, diábolo~
terríbiles, cogitántes, quale sit caput nostrum et quantam nobis dilectiónem~
exhibúerit. Paréntes quidem áliis sæpe líberos suos tradunt aléndos: ego Vero,~
inquit, cárnibus meis própriis vos alo, meípsum vobis appóno, omnes vos nóbiles~
esse volens, et bonam de futúris spem áfferens. Nam qui in hac vita meípsum~
vobis trádidi, multo magis in futúra hoc fáciam. Vólui frater vester fíeri,~
commúnem vobíscum assúmens carnem et sánguinem: vicíssim trado vobis carnem et~
sánguinem, quibus congéner factus sum vobis.

[Responsory8]
R. Ab ortu solis usque ad occásum
* Magnum est nomen meum in géntibus.
V. Et in omni loco sacrificátur et offértur nómini meo oblátio munda.
R. Magnum est nomen meum in géntibus.
&Gloria
R. Magnum est nomen meum in géntibus.

[Lectio9]
Sanguis Christi régium nobis ímprimit charactérem, incredíbilem parit~
pulchritúdinem, — ánimæ nobilitátem consérvat, virtútem magnam infúndit. Digne~
recéptus dǽmones procul pellit, Angelos vero ádvocat; dǽmones enim fúgiunt, ubi~
vident sánguinem domínicum, accúrrunt vero Angeli. Hic sanguis salus animárum~
nostrárum est: eo ablúitur ánima, ornátur, incénditur; mens rédditur igne~
splendídior et ad cælum elevátur. Cogitémus ítaque, quibúsnam nos Deus dignátus~
sit donis, grátias agámus et glóriam referámus non solum per fidem, sed étiam~
per ópera, ut futúra consequámur bona, grátia et benignitáte Dómini nostri Jesu~
Christi, cui cum Patre glória, una cum Spíritu Sancto nunc et semper et in~
sǽcula sæculórum. Amen.
&teDeum

[Ant Laudes]
@:Ant Vespera 3:s/;;.*//g

[Capitulum Laudes]
!Eph 3:8-9
Fratres: Mihi ómnium sanctórum mínimo data est grátia hæc, in géntibus evangelizáre investigábiles divítias Christi, et ilumináre omnes, quæ sit dispensátio sacraménti abscónditi a sǽculis in Deo, qui ómnia creávit.
$Deo gratias

[Hymnus Laudes]
E Corde Jesu pródiit
Oblátio, quam Gólgotha
Vidit semel, quam míllies
Nunc ínnovant altária.
_
O digna cælis Hóstia,
Qua laus suprémo Númini
Defértur æqua, cóncipi
Ut nulla possit ámplior!
_
Dignas et ipse grátias
Nostro repéndit nómine
Ob dona, quæ divínitus
Imménsa nobis áffluunt.
_
Ac, deprecátor, víndicem
Exármat iram júdicis,
Dum nostra delet crímina,
Suo rigáta Sánguine.
_
Exórat omnem dénique
Nobis bonórum cópiam;
Ac, dives ipse, dívite
A Patre quævis ímpetrat.
_
Cor dulce Jesu, múnera
Tot unde nobis prófluunt,
Fac nostra te medúllitus
Amáre discant péctora.
Amen.

[Versum 2]
V. Cáritas Christi urget nos, allelúja.
R. Ad redamándum Cor suum, allelúja.

[Ant 2]
Sciens Jesus * quia venit hora eius, ut tránseat ex hoc mundo ad Patrem: cum dilexísset suos, qui erant in mundo, in finem diléxit eos, allelúja.

[Versum Prima]
Qui Corde fundis grátiam.

[Capitulum Tertia]
@:Capitulum Laudes

[Responsory Tertia]
R.br. De bono thesáuro Cordis sui profert bonum, * Allelúja, allelúja.
R. De bono thesáuro Cordis sui profert bonum, * Allelúja, allelúja.
V. Implens cibo et lætítia corda nostra.
R. Allelúja, allelúja.
&Gloria
R. De bono thesáuro Cordis sui profert bonum, * Allelúja, allelúja.
_
V. Inebriabúntur ab ubertáte domus tuæ, allelúja.
R. Et torrénte voluptátis tuæ potábis eos, allelúja.

[Capitulum Sexta]
!Is. 66:12
Hæc dicit Dóminus: Ecce, ego declinábo super Jerúsalem quasi flúvium pacis, et quasi torréntem inundántem glóriam géntium, quam sugétis: ad úbera portabímini, et super génua blandiéntur vobis.
$Deo gratias

[Responsory Sexta]
R.br. Inebriabúntur ab ubertáte domus tuæ, * Allelúja, allelúja.
R. Inebriabúntur ab ubertáte domus tuæ, * Allelúja, allelúja.
V. Et torrénte voluptátis tuæ potábis eos.
R. Allelúja, allelúja.
&Gloria
R. Inebriabúntur ab ubertáte domus tuæ, * Allelúja, allelúja.
_
V. Inebriábo ánimam sacerdótum pinguédine, allelúja.
R. Et pópulus meus bonis meis adimplébitur, allelúja.

[Capitulum Nona]
!Soph. 3:14 et 15
Lauda, fília Sion: júbila, Israël: lætáre et exsúlta in omni corde, fília Jerúsalem: Rex Israël Dóminus in médio tui.
$Deo gratias

[Responsory Nona]
R.br. Inebriábo ánimam sacerdótum pinguédine, * Allelúja, allelúja.
R. Inebriábo ánimam sacerdótum pinguédine, * Allelúja, allelúja.
V. Et pópulus meus bonis meis adimplébitur.
R. Allelúja, allelúja.
&Gloria
R. Inebriábo ánimam sacerdótum pinguédine, * Allelúja, allelúja.
_
V. Cáritas Christi urget nos, allelúja.
R. Ad redamándum Cor suum, allelúja.

[Ant Vespera 3]
Desidério desiderávi * hoc Pascha manducáre vobíscum, ántequam pátiar.;;109
Veníte, * comédite panem meum, et bíbite vinum, quod míscui vobis.;;110
Caro mea * vere est cibus, et sanguis meus vere est potus.;;115
O quam bonus * et suávis est, Dómine, spíritus tuus, allelúja.;;127
Latábor * super pópulo meo, cum bene eis fécero in toto corde meo et in tota ánima mea.;;147

[Capitulum Vespera]
@:Capitulum Laudes

[Hymnus Vespera]
Insidens nostris peramánter aris,
Christus imménsis ópibus redúndat;
Hosque thesáuros avet in redémptas
Fúndere gentes.
_
O inexháustum pélagus bonórum
Némini clausum, refluúmque late!
Hinc tibi veras, homo, nec cadúcas
Cóllige gazas.
_
Huc veni, quisquis pietáte ferves
Quique fervórem cupis auctiórem;
Flámmeum Jesu tibi Cor novéllos
Ingeret ignes.
_
Huc veni, frigens et iners amátor;
Ara te, Christi latitántis aula,
Coget impénsis stúdiis amántem
Rursus amáre.
_
Huc veni tandem veniámque supplex
Posce, peccátor: lácrimas ciébit
Uberes Jesus, quibus atra tergas
Crímina vitæ.
_
Sint tibi juges, Trias alma, grates,
Exsules quæ nos réficis supérno
Férculo, donec sátiet perénnis
Cena beátos.
Amen.

[Versum 3]
V. Cáritas Christi urget nos, allelúja.
R. Ad redamándum Cor suum, allelúja.

[Ant 3]
Ecce, ego * vobiscum sum ómnibus diébus usque ad consummatiónem sǽculi: dicit Dóminus, allelúja.

