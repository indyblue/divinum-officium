[Rank]
B. Mariæ Virg. a Perpetuo Succursu;;I classis;;6;;ex C11

[Rule]
ex C11;
Psalmi Dominica
Antiphonas horas
9 lectiones;

[Oratio]
Dómine Jesu Christe, qui Genetrícem tuam Maríam, cuius insígnem venerámur imáginem, Matrem nobis dedísti perpétuo succúrrere parátam: concéde, quǽsumus; ut nos, matérnam eius opem assídue implorántes, Redemptiónis tuæ fructum perpétuo experíri mereámur:
$Qui vivis.

[Ant Vespera]
Benedícta es tu, * Virgo María, a Dómino Deo excélso, pre ómnibus muliéribus super terram.;;109
Fecit tibi magna, * o María, qui potens est; et misericórdia eius a progénie in progénies timéntibus eum.;;112
Tu glória Jerúsalem, * tu laetítia Israël, tu honorificéntia pópuli nostri.;;121
Per te, immaculáta Virgo, * nobis est vita pérdita data, quae de cælo suscepísti prolem, et mundo genuísti Salvatórem.;;126
Clamávimus ad te * in témpore tribulatiónis nostræ, et tu de cælo exaudísti nos, sancta Dei Génetrix.;;147

[Capitulum Vespera]
@Sancti/12-12n:Capitulum Vespera

[Hymnus Vespera]
O Dei Matris rádians Imágo,
Crétice quondam veneráta genti,
Grande nunc Romæ decus, Esquilíni
Glória collis.
_
Díxeras, Virgo: Mea sistat icon
Inter et templum, quod in Urbe legi
Maius, et quæ sunt Laterána tecta
Sacra Joánni.
_
Sic in Alfónsi, pia Mater, ædem
Sponte venísti, míseris ut
esses
Perpes Adjútrix: ita te locútam,
Alma, docémur.
_
Nec tamen soli pópulo Quirítum
Prompta succúrris: simul univérso
Súbvenis orbi, tua quem replévit
Dulcis imágo.
_
Quos enim jugis séries malórum
Urget, hoc jugi récreas medéla;
Quidquid orámus, tua, lassa nunquam,
Dextra minístrat.
_
Laus sit ætérne Tríadi, Paréntem
Quæ dedit nobis ádeo benígnam,
Nomen ut vulgo sit adépta
Matris
Usque juvántis.
Amen.

[Versum 1]
V. Succúrre, Virgo Génetrix Christi, míseris ad te confugiéntibus.
R. Adjuva et réfove omnes qui in te confídunt.

[Invit]
Sancta María, Dei Génetrix Virgo, Mater a Perpétuo Succúrsu: * Intercéde pro nobis.

[Hymnus Matutinum]
O Dei Matris rádians imágo,
Créticæ quondam veneráta genti,
Grande nunc Romæ decus, Esquilíni
Glória collis.
_
Díxeras, Virgo: Mea sistat icon
Inter et templum, quod in Urbe legi
Majus, et qua sunt Laterána tecta
Sacra Ioánni.
_
Sic in Alfónsi, pia Mater, ædem
Sponte venísti, míseris ut esses
Perpes Adjútrix: ita te locútam,
Alma, docémur.
_
Nec tamen soli pópulo Quirítum
Prompta succúrris: simul univérso
Súbvenis orbi, tua quem replévit
Dulcis imágo.
_
Quos enim jugis séries malórum
Urget, hos jugi récreas medéla;
Quidquid orámus, tua, lassa nunquam,
Dextra minístrat.
_
Laus sit ætérnæ Tríadi, Paréntem
Quæ dedit nobis ádeo benígnam,
Nomen ut vulgo sit adépta Matris
Usque juvántis.
Amen.

[Lectio4]
Sermo sancti Alfónsi Maríæ Epíscopi
!De Mariæ gloriis, c. 4, § 1
Nos infelíces, qui, filii miseræ Hevæ proindéque — ejúsdem culpæ rei, eidémque~
pœnæ damnáti, éxsules vagámur in hac lacrimárum valle, a pátria extórres~
plorántes quia tot dolóribus ánimi et córporis prémimur! Beátus autem qui inter~
has \aerumnas sæpe vértitur ad mundi consolatrícem, ad miserórum refúgium, ad~
excélsam nempe Dei Matrem, et devótus eam ínvocat et precátur. Beátus homo qui~
audit me et vígilat ad fores meas cotídie. Beátus est, dicit María, qui~
consília mea audit nec désinit contínuo assístere apud portas misericórdi\ae~
meæ, intercessiónem meam et succúrsum expóscens.

[Lectio5]
Sancta Ecclésia nos fílios docet qua attentióne et fidúcia recúrrere debeámus~
ad hanc nostram amábilem protectrícem, jubens peculiárem cultum erga eam: ut~
per annum tot festa in eius honórem celebréntur, ut in quálibet hebdómada dies~
speciáliter obséquio Maríæ consecrétur, ut cotídie in Offício divíno univérsi~
ecclesiástici viri et religiósi eam ínvocent nómine totíus pópuli christiáni,~
ut ter per diem fidéles sónitu campánæe eam salútent. Hoc sufficiénter probátur~
ex eo quod in públicis calamitátibus sancta Ecclésia semper mandat ad divínam~
Matrem recúrrere novendiáriis précibus, oratiónibus, processiónibus,~
visitatiónibus ad eius templa et imágines.

[Lectio6]
!Ex publicis monumentis
Inter has vero Deíparæ imágines, célebrem óbtinet locum, quæ a Perpétuo~
Succúrsu nuncupátur. Hæc labénte sǽculo décimo quinto e Creta ínsula Romam~
deláta, atque in ecclésia sancti Matthǽi Apóstoli et Evangelístæ vico Merulána,~
Alexándro sexto Summo Pontífice collocáta, ibi per tria sǽcula a~
Christifidélibus veneratiónem obtínuit. Cum autem ob témporum vicissitúdines~
templum sancti Matthéi dírutum fuísset, delítuit exínde praclára effígies,~
donec non sine Dei providéntia repérta, iubénte Pio nono Pontífice Máximo,~
ibídem in Exquíliis in  propínqua  ecclésia Sanctíssimi Redemptóris et in~
honórem sancti Alfónsi Maríæ de Ligório dicáta, público cúltui fuit réddita~
anno millésimo octingentésimo sexagésimo sexto. Ex eo témpore tanta celebritáte~
et prodigiórum cópia incláruit, ut idem cultus late in univérsum orbem se~
diffúderit. Quibus permótus Pius nonus Congregatióni a Sanctíssimo Redemptóre~
Missam et Offícium próprium beátæ Maríæ a Perpétuo Succúrsu benígne concéssit.

[Lectio7]
Léctio sancti Evangélii secúndum Joánnem
!Jo 19:25-27
In illo témpore: Stabant Juxta crucem Jesu Mater eius et soror Matris ejus~
María Cléophe, et María Magdaléne. Et réliqua.
_
Homilía sancti Bernárdi Abbátis
!Vitis mystica C. 10, n. 37, 38
Dicit matri sue: Múlier, ecce fílius tuus; ac si díceret: Tu me fílio~
corporáliter priváris, unde tibi únicum præ cunctis diléctum in fílium do,~
cujus præséntia ínterim dum absum consoléris. Ad discípulum autem: Ecce mater~
tua: quasi díceret: Tu vero me patre spoliáris, unde hanc matrem mihi~
caríssimam tibi in matrem do; conserváte jura mútuæ caritátis ad ínvicem, tu~
istum fílium, tu istam matrem habéndo. O quam muníficus factus es in núptiis~
tuis, rex et sponse bone Jesu! quam large quæ habuísti, ómnia tradidísti! Ecce~
ipsis crucifixóribus tuis oratiónis afféctum, latróni paradísum, matri fílium,~
fílio matrem, mórtuis vitam, mánibus Patris ánimam tuam, toti mundo signa~
poténtiæ tuæ contulísti! Sed movet me, quod cum dixísset: Múlier, ecce fílius~
tuus; subjúnxit: Ecce mater tua; cum útique, etiámsi hoc non subjunxísset,~
necessárium fuísset eam esse matrem illíus, qui in fílium sibi datus erat.

[Lectio8]
Sed hoc mútuæ caritátis afféctum mihi commendáre vidétur. Sunt enim nonnúlli~
qui ab ómnibus amári volunt, sed nullos afféctu mútuo complectúntur; et volunt~
ut eórum labóres et dolóres alleviéntur, et cum ferántur a plúribus, ipsi~
nullíus ónera volunt portáre. Non hoc enim Christus dócuit, aut fecit; portávit~
enim ónera tua, invítans te, ut et tu ónera portes illíus, id est ut passiónem~
illíus imitéris.

[Lectio9]
Christus enim passus est, relínquens nobis exémplum ut sequámur vestígia ejus.~
Hoc et dócuit, cum matrem discípulo, et matri discípulum muútuo commendávit;~
nimírum nolens ut cáritas spirituális ex una parte frígida remanéret; sed ut~
simul dormiéntes, idest in vera et pura caritáte simul quiescéntes, mútuo~
calefíant, idest alter ab áltero ad caritátis exercítia mútuo accendántur.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Hymnus Laudes]
Vocáta dulci nómine
Fons jugis adjutórii,
María, nobis júgiter
Succúrre mater fíliis.
_
Succúrre, si nos tǽdeat
Viam salútis prósequi:
Firma labántes, ádmove
Hæréntibus calcária.
_
Succúrre, si quod ímminet
Discrímen ipsi córpori:
Ægris, egénis, fléntibus
Opem minístra próvidam.
_
Succúrre tandem fíliis
Cum morte colluctántibus:
Fac certa sit victória
Certúmque cæli prémium.
_
Jesu, tibi sit glória,
Qui natus es de Vírgine,
Cum Patre, et almo Spíritu,
In sempitérna sǽcula.
Amen.

[Versum 2]
V. Vide misériam nostram, Mater potentíssima.
R. Et de anxietátibus nostris érue nos.

[Ant 2]
Memoráre, * piíssima María, a sǽculo non esse audítum, quemquam ad tua prasídia~
confugiéntem esse derelíctum. Ad te vénio, o clemens indigéntibus, o pia~
exorántibus, o dulcis diligéntibus.

[Versum Prima]
Qui natus es de María Vírgine.

[Capitulum Tertia]
@:Capitulum Laudes

[Capitulum Sexta]
!Sir 24:24-30
Ego mater pulchræ dilectiónis, et timóris, et agnitiónis, et sanctæ spei. In me~
grátia omnis viæ et veritátis: in me omnis spes vitæ et virtútis.
$Deo gratias

[Capitulum Nona]
!Prov. 8:17-18,21
Ego diligéntes me díligo: et qui mane vígilant ad me, invénient me. Mecum sunt~
divítiæ et glória, opes supérbæ et justítia: ut ditem diligéntes me, et~
thesáuros eórum répleam.
$Deo gratias

[Versum 3]
@:Versum 1

[Ant 3]
Sub tuum præsídium * confúgimus, sancta Dei Génetrix: nostras deprecatiónes ne~
despícias in necessitátibus, sed a perículis cunctis líbera nos semper, Virgo~
gloriósa et benedícta.
